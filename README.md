# Random-Walk

(1) Δημιουργείστε ένα πρόγραμμα το οποίο βγάζει τον μέσο όρο απο Ν τυχαίους αριθμούς οι οποίοι λαμβάνονται από μία ομοιόμρφη κατανομή τυχαίων αριθμών στο 
διάστημα [0,1]. Το πρόγραμμα πρέπει να τρέξει για Ν=10,100,1000,10000,100000,1000000 τυχαίους αριθμούς. Κάντε την γραφική παράσταση του μέσου όρου ως 
συνάρτηση του Ν (όπου ο άξονας Ν να ειναι λογαριθμικός). Περιγράψτε τι συμπεράσματα βγάζετε από τα αποτελέσματα. Ως αρχικό seed χρησιμοποιείστε τον 
αριθμό μητρώου σας (όπως και σε όλα τα επόμενα προβλήματα).


(2) Δημιουργείστε ένα πρόγραμμα το οποίο πραγματοποιεί μία τυχαία διαδρομή για Ν=1000 βήματα, για την περίπτωση συστημάτων (α) 1 διάστασης και 
(β) 2 διαστάσεων. Το πρόγραμμα πρέπει να υπολογίζει το τετράγωνο της μετατόπισης, R2. Τρέξτε το πρόγραμμα για 10000 runs, και βρείτε τον μέσο όρο του R2.


(3) Χρησιμοποιείστε το προηγούμενο πρόγραμμα για να προσδιορίσετε το <R2>, αλλά τώρα κάθε 100 βήματα, από 1 μέχρι και το 1000. Βρείτε το μέσο όρο για 10000 
runs. Κάντε την γραφική παράσταση των αποτελεσμάτων. Βρείτε με την μέθοδο των ελαχίστων τετραγώνων τη βέλτιστη ευθεία. Σχολιάστε τα αποτελέσματά σας.


(4) Δημιουργείστε ένα πρόγραμμα το οποίο πραγματοποιεί μία τυχαία διαδρομή για Ν=1000 βήματα, σε 1 διάσταση, όπως ακριβώς στο πρόβλημα 2. Υπολογείστε τη 
θέση (R) που βρίσκεται μετά από τα Ν βήματα, για 100000 runs. Ακολούθως, κάνετε την κατανομή των τιμών του R. Επαναλάβετε το ίδιο για Ν=500 βήματα. Κάνετε 
την γραφική παράσταση των δύο κατανομών για τις δύο τιμές του Ν. Τι συμπεράσματα βγάζετε από τις δύο καμπύλες? Τέλος, κάνετε την γραφική παράσταση από την 
αναλυτική λύση των κατανομών, στό ίδιο γραφημα.


(5) Δημιουργείστε ένα πρόγραμμα στο οποίο ένα σωματίδιο θα εκτελεί μια τυχαία διαδρομή για t=1000 βήματα σε ένα μονοδιάστατο, διδιάστατο και τριδιάστατο 
σύστημα. Το πρόγραμμα θα πρέπει να υπολογίζει το <S> όπου S o αριθμός των πλεγματικών θέσεων που το σωματίδιο επισκέφτηκε τουλάχιστον μια φορά. Θα 
πραγματοποιήσετε 10.000 προσομοιώσεις και θα βρείτε 10 σημεία (ένα κάθε 100 βήματα, από 0 μέχρι 1000), τα οποία θα είναι οι μέσοι όροι των 10.000 
προσομοιώσεων. Κάνετε την γραφική παράσταση του <S> ως συνάρτηση του χρόνου t.


(6) Δημιουργείστε ένα πρόγραμμα στο οποίο έχετε ένα πλέγμα 2 διαστάσεων με μέγεθος 500x500. Στο πλέγμα αυτό βάλτε σε τυχαίες θέσεις ένα αριθμό από 
μόρια - παγίδες, τα οποία θα έχουν συγκέντρωση c. Ακολούθως τοποθετείστε 1 σωματίδιο σε μία τυχαία θέση στο πλέγμα, και αφήσετε το σωματίδιο να εκτελέσει 
μία τυχαία διαδρομή (random walk). Στη διαδρομή αυτή δεν θα βάλετε περιορισμό στο χρόνο, δηλ. δεν θα δηλώσετε ένα συγκεκριμένο αριθμό βημάτων. Η διαδρομή 
θα σταματά όταν το σωματίδιο τύχει κατά την κίνηση του να πέσει μέσα σε μία παγίδα. Ο χρόνος που χρειάστηκε για να γίνει αυτό είναι ο χρόνος παγίδευσης τ. 
Κάνετε 100.000 προσομοιώσεις, κρατείστε τους χρόνους παγίδευσης, και κάνετε την κατανομή των χρόνων αυτών. Προσοχή στις οριακές συνθήκες. Θα πρέπει όταν 
το σωματίδιο φθάνει στα άκρα του πλέγματος να μην επιτρέπεται να φύγει εκτός πλέγματος, αλλά να παραμείνει μέσα, είτε επιστρέφοντας στην προηγούμενη θέση, 
είτε να τοποθετείται κυκλικά στην απέναντι πλευρά του πλέγματος.
Τρέξτε το πρόγραμμα για c=10^-2 και c=10^-3. Υπολογίστε την πιθανότητα επιβίωσης Φ(t), δηλαδή το ποσοστό των σωματιδίων που δεν είχαν πέσει σε παγίδα μετά 
από t βήματα. Βάλτε τις 2 κατανομές του Φ στην ίδια γραφική παράσταση και συγκρίνετε τα αποτελέσματα σας με τις θεωρητική προσέγγιση Rosenstock, για την 
οποία ισχύει:Φ(t) = (1- c)^<S(t)>, όπου Φ(t) η πιθανότητα επιβίωσης και <S(t)> ο μέσος αριθμός των πλεγματικών θέσεων που το σωματίδιο επισκέφτηκε 
τουλάχιστον μια φορά.
